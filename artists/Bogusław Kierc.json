{
  "id":"Bogusław Kierc",
  "name":"Bogusław Kierc",
  "artistImg":"'img/boguslaw-kierc.jpg'",
  "showImg":"'img/card-1.jpg'",
  "widthClass":"width:50%;",
  "bio_text":["Aktor, reżyser, poeta, eseista. Zagrał jedną z głównych ról w „Popiołach” Andrzeja Wajdy (1965), później skupił się przede wszystkim na pracy w teatrze. Wśród jego dokonań są role w spektaklach Jerzego Jarockiego, Andrzeja Witkowskiego, Anny Augustynowicz, Krystyny Meissner, Pawła Passiniego. Jako reżyser współpracował z Teatrem Współczesnym we Wrocławiu (m.in. „Śmieszni z gniewu, aż bólu tak bliscy” według Przybosia, 1973; „Romeo i Julia”, 1979), Lubuskim Teatrem im. Leona Kruczkowskiego w Zielonej Górze (m.in. „Dwie blizny” Aleksandra Fredry, 1975) i Teatrem Lalek w Wałbrzychu („Co to będzie?” według Mickiewicza, 1982; „Zwierzoczłekoupiór” Tadeusza Konwickiego, 1988).","W ostatnich latach pojawił się m.in. w „Kotlinie” Olgi Tokarczuk w reżyserii Agnieszki Olsten (2013), „Odprawie posłów greckich” Jana Kochanowskiegow reżyserii Ryszarda Peryta (2013) i, jako Prospero, w „Burzy” Szekspira w reżyserii Anny Augustynowicz (2016).","W latach 1990-1992 był dyrektorem artystycznym Teatru Współczesnego w Szczecinie. Przez wiele lat uczył m.in. elementarnych zadań aktorskich we wrocławskiej Wyższej Szkole Teatralnej. W 2010 roku odznaczony został Srebrnym Medalem „Zasłużony Kulturze Gloria Artis”."],
  "show_title":"ODEJŚCIE GŁODOMORA",
  "show_text":["„Odejście głodomora” Tadeusza Różewicza premierę miał w 1987 roku w Teatrze Nowym w Warszawie. Podczas festiwalu przypomnimy fragment tej inscenizacji w wykonaniu Bogusława Kierca, który zostanie pokazany na terenie galerii handlowej Sky Tower."," Poniższy wiersz autorstwa Bogusława Kierca znalazł się w oryginalnym programie przedstawienia.","WYPADA PRZYZNAĆ SIĘ","Wypada przyznać się,że nawet skrucha","jest we mnie stroną głodu","usprawiedliwienia.","Skruszony,mam nadzieję, że mój grzech","Okaże się jedynie skutkiem naiwności:","to, co nazywam pożądaniem,","będzie mi objawione jako uwielbienie","tej szczególnej krystalizacji","ducha,","jaką jest ciało;  łakomstwo","ukazane mi będzie jako naturalna","radość chłonięcia: ostatecznie – ja","ma się wypełnić przenajsłodszym Ty.","Więc próbuję zamykać oczy i otwierać","serce;","zamykać usta i otwierać","umysł; ","otwierać oczy duszy i jej usta.","A  wtedy znowu, jak  zakochanemu, ","ludzka nagość się jawi jak piorun z jasnego","nieba: nagły, nadjasny","i nieodwołalny;","a chleb i jabłka pachną","galilejską","ucztą.","Ale to nie jest usprawiedliwione."],
  "date":"8.10",
  "time":"17:00",
  "location":"Sky Tower, ul. Powstańców Śląskich 95",
  "ticket":"",
  "url":"http://www.kartotekarozrzucona.pl/artists/Bogus%C5%82aw%20Kierc",
  "url_artistImg":"http://kartotekarozrzucona.pl/img/boguslaw-kierc.jpg",
  "url_showImg":"http://kartotekarozrzucona.pl/img/card-1.jpg"
}
